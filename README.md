Ring è un software per la gestione delle chiamate e dei messaggi all'interno di un'azienda.
Ogni utente ha la propria rubrica personale che viene aggiornata tramite il database comune all'avvio dell'applicazione.
Il database viene gestito esclusivamente dall'amministratore e viene aggiornato periodicamente in base ai cambiamenti all'interno dell'azienda. 
I dati personali di un contatto sono nome, cognome, numero di telefono e ruolo aziendale. 
Ring consente di chiamare, inviare messaggi singoli e broadcast, visualizzare i messaggi inviati e le chiamate effettuate. 
I messaggi hanno una soglia massima di caratteri (144) che possono essere inviati. Ogni utente Ring ha un piano di abbonamento aziendale gestito dall'amministratore. 
L'amministratore può cancellare gli abbonamenti o cambiarli in funzione del raggiungimento del successivo ruolo in azienda. 
L'abbonamento prevede un numero di chiamate e messaggi mensili disponibili che dipende dal ruolo dell'utente in azienda.
I piani disponibili sono tre. Il piano junior prevede 500 messaggi e 500 minuti di chiamate mensili. Il piano senior prevede 1000 messaggi e 1000 minuti di chiamate mensili. 
Il piano manager prevede 2000 messaggi e 2000 minuti di chiamate mensili. 
Quando un utente effettua una chiamata o invia un messaggio, Ring controlla il numero di minuti e messaggi rimanenti e avvisa l'utente se ha superato la soglia. 
